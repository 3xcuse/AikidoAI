<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description" content="Praktikus kérdések - Misogi Aikido Dojo">
    <link rel="canonical" href="https://example.com/praktikus.html">
    <link rel="alternate" hreflang="hu" href="https://example.com/praktikus.html">
    <link rel="alternate" hreflang="en" href="https://example.com/praktikus_en.html">
    <title>Gyakori kérdések</title>
    <!--common-head-->
    <link href="dist/css/styles.css" rel="stylesheet">
    <link href="css/style.css" rel="stylesheet">
</head>
<body>

<div id="navbar-placeholder"></div>

    <main>
        <div class="container px-4 px-lg-5">
            <div class="row gx-4 gx-lg-5 justify-content-center">
                <div class="col-md-10 col-lg-8 col-xl-7">
                    <section>
                        <h2>Mikor leszel fekete öves?</h2>
                        <p>Jó, ne kerülgessük a forró kását, beszéljünk erről is! Ha rendszeresen jársz és kellőképpen nyitott vagy, 6-7 év alatt eljutsz a dan fokozatig.</p>
                        <p>A Misogi dojóban 22 év alatt 23-an lettek fekete övesek.</p>
                    </section>
                    <section>
                        <h2>Mikor NEM való neked az aikido?</h2>
                        <ul>
                            <li>Ha félév alatt Te szeretnél lenni az új Seagal / Bruce Lee / Jackie Chan / stb.</li>
                            <li>Ha versenyre, érmekre, kupákra vágysz.</li>
                            <li>Ha úgy gondolod, csak akkor lehetsz egyre jobb, ha másokat legyőzöl.</li>
                            <li>Ha alapból mindent erőből oldasz meg, és ezen nem akarsz változtatni.</li>
                            <li>Ha azt gondolod, a problémáidat majd az Aikido fogja megoldani, nem te magad.</li>
                        </ul>
                    </section>
                    <section>
						<h2>Öt tévhit az Aikidóval kapcsolatban</h2>

						<p><blockquote><i>
						“Az Aikido csak tánc, a valóságban nem működik.” – “Utcai harcban úgysem tudom használni…”</i></blockquote>
						<div style="margin-left: 60px;">
							Ez az egyik leggyakoribb tévhit, amit főleg azok szoktak emlegetni, akik sosem aikidóztak.<br>
							És hogy miért?<br>
							Mert elfelejtik, hogy nem a harcművészeti ág az, ami hatékonnyá teszi az embert.<br>
							Maga az ember a hatékony, aki valamilyen harcművészetet gyakorol… vagy nem az.<br>
							Hiába jársz thai boxra vagy ketrecharcra, ha 40 kg vagy vasággyal, és hiányzik belőled a harci tűz, a küzdőszellem…<br>
							Ugyanígy lehetsz kiváló harcos, aki az Aikido ágát gyakorolja, ha Te, mint ember, alapvetően harcos vagy, és energiát fektetsz abba, hogy egyre jobb legyél. Utóbbi nélkül ugyanis sehol sem leszel sikeres.
						</div></p>
					
						<p><blockquote><i>
							“Az Aikido mozdulatai olyan bonyolultak és összetettek, hogy sosem leszek képes megtanulni.”</i></blockquote>
						<div style="margin-left: 60px;">
							Ha így állsz hozzá, akkor bizony tényleg nem fog menni. Ha azonban nyitott vagy és hajlandó arra, hogy folyamatosan új dolgokat tanulj, akkor lépésről-lépésre fogsz fejlődni, és idővel (itt nem hetekre gondolok!) egyre pontosabb, koordináltabb, később pedig szabadabb lesz a mozgásod. Ezzel párhuzamosan nő a technikáid hatékonysága és szépsége.</div></p>
					
						<p>
						<blockquote><i>
							“Az Aikido nem sport, ezért nincsenek is benne versenyek – így nem is mérhető.”
						</i></blockquote>
						<div style="margin-left: 60px;">
							Az Aikido tényleg nem “sport”, a szó klasszikus értelmében, hanem harcművészet/budo, és valóban nincsenek benne versenyek – ettől függetlenül mérhető. Erre szolgálnak az övvizsgák, ami a 6. kyu-tól (kezdő szint) indul és jut el az 1. kyu-ig (haladó szint), majd az 1. dan-ig (fekete öv). Minden egyes övvizsga kiváló lehetőség arra, hogy lemérd, mennyit fejlődtél az előző fokozathoz képest – ill. hogy megfigyeld, hogy a következő fokozatra lépéshez mit kell elsajátítani. Igaz, hogy a fejlődést itt nem centivel, órával vagy kilóval mérjük, hanem a képességeid csiszolódásával, aminek kifejeződése az adott öv-fokozat. Mindamellett Te is érezni fogod, hogy két vizsga között mennyit fejlődtél.</div></p>
					
						<p>
						<blockquote><i>
							“Az Aikido megtanulásához legalább 10 év kell.”</i></blockquote>
						<div style="margin-left: 60px;">
							Ha rendesen jársz edzésre, 1-2 év alatt megtanulhatod az alapokat, 3-4 év alatt haladó szintre juthatsz, és ha a rendszeres edzéseket nem hagyod abba, úgy 7 év alatt már elérheted a fekete övet. Ettől azonban még nem fogod az Aikidót “megtanulni” – mert ehhez egy élet is kevés.
							Az Aikido nem egy gyors út, viszont minden egyes lépcsőfokán a megismerés új kapuja nyílik.
							Manapság nagy divatja van annak, hogy 1-2 hétvégés tanfolyamokon diplomát adnak az elsajátított “tudásról” – no, ezek a diplomák annyit is érnek. Az Aikido nem eszerint működik, viszont igazi tudást ad.</div></p>
				
						<p>
						<blockquote><i>
							“Túl öreg vagyok már, hogy elkezdjem az aikidót.”</i></blockquote>
						<div style="margin-left: 60px;">
							Ha tudsz mozogni és nincs komolyabb betegséged, akkor bármilyen életkorban elkezdheted az Aikidót.
							A legidősebb kezdő tanítványom 58 éves volt, aki nulláról kezdte az Aikidót. Úgy gondolta, hogy ő pedig képes megtanulni az Aikido technikáit – és évek alatt nagyon szép eredményeket ért el!
							Én inkább a nagyon kicsiknél érzem úgy, hogy még nem való nekik az Aikido. És itt nem a fizikai adottságokra gondolok, hanem arra, hogy még nem érettek rá fejben. Az Aikido komoly koncentrációt igényel, és a kisgyerekek sokkal inkább játszani, kakaskodni akarnak, mintsem kötött mozgásformákat gyakorolni. Emiatt én nem is tanítok 14 éves kor alatt Aikidót. Nem kétlem, hogy pl. óvodásokat is lehet Aikidóra tanítani, de ez inkább 80%-ban óvodapedagógia és max. 20%-ban Aikido.</div></p>
						
                    </section>
                </div>
            </div>
        </div>
    </main>
    <div id="footer-placeholder"></div>
    <script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
    <script src="dist/js/scripts.js"></script>
</body>
</html>
